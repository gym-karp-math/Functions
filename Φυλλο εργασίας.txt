Φύλλο εργασία I: Η έννοια της συνάρτησης 

Δραστηριότητα 1: Παιχνίδι με βόλους
Δύο φίλοι παίζουν ένα παιχνίδι με βόλους. Σχηματίζουν με μια κιμωλία στο έδαφος διαδρόμους σε σχήμα ορθής γωνίας, όπως αυτοί του σχήματος που ακολουθεί και τοποθετούν μέσα βόλους. Στον πρώτο διάδρομο τοποθετούν έναν βόλο, στον δεύτερο τρεις βόλους, στον τρίτο πέντε κοκ.
1. Μεταβείτε στη δραστηριότητα Παιχνίδι με βόλους που θα βρείτε εδώ. 
(https://www.geogebra.org/m/gy6e6u32)

2. Μπορείτε να μετακινήσετε τον δρομέα n σε διάφορες θέσεις ώστε να παρατηρήσετε τους "διαδρόμους" που σχηματίζονται και τους βόλους που τα παιδιά τοποθετούν σε αυτούς. 
Απάντησε στις επόμενες ερωτήσεις:
(α) Μετακινήστε το δρομέα n στη θέση n=4. Πόσους βόλους θα τοποθετήσουν στον τέταρτο γωνιακό διάδρομο; 

(β) Μετακινήστε το δρομέα n σε κατάλληλη θέση ώστε να βρείτε πόσους βόλους θα τοποθετήσουν στον πέμπτο γωνιακό διάδρομο;

(γ) Μπορείτε να βρείτε πόσους βόλους θα τοποθετήσουν στον όγδοο γωνιακό διάδρομο χωρίς να τους μετρήσετε; 

Εξετάστε αν η απάντησή σας είναι σωστή μετακινώντας τον δρομέα στη θέση n=8.
(δ) Μπορείτε να βρείτε πόσους βόλους θα τοποθετήσουν στον δέκατο γωνιακό διάδρομο χωρίς να τους μετρήσετε; 

Εξετάστε αν η απάντησή σας είναι σωστή μετακινώντας τον δρομέα στη θέση n=10.
(ε) Αν συνεχίσουν το παιχνίδι, πόσους βόλους θα πρέπει να τοποθετήσουν στον εικοστό γωνιακό διάδρομο;

(στ) Αν συνεχίσουν το παιχνίδι, πόσους βόλους θα πρέπει να τοποθετήσουν στον διάδρομο που είναι στη θέση x;

(ζ) Υπάρχει διάδρομος που να έχει συνολικά 36 βόλους; Αιτιολόγησε την απάντησή σου.

(η) Υπάρχει διάδρομος που να έχει συνολικά 27 βόλους; Αιτιολόγησε την απάντησή σου.

(θ) Χωρίς να παραβιάσουμε τον κανόνα με τον οποίο τοποθετούμε τους βόλους σε κάθε διάδρομο μπορεί στον ίδιο διάδρομο οι δύο φίλοι να τοποθετήσουν διαφορετικό αριθμό βόλων; 

Συμπέρασμα: Αν y ο αριθμός των βόλων που τοποθετούνται στο διάδρομο που είναι στη θέση x τότε ισχύει η ισότητα: 

Συνάρτηση ονομάζεται κάθε ισότητα που περιέχει δυο μεταβλητές x και y και σε κάθε τιμή της μεταβλητής x αντιστοιχεί μια μόνο τιμή της μεταβλητής y.

Δραστηριότητα 2: Γιορτή της Άνοιξης
Σε μια πόλη οι ιδιοκτήτες των μαγαζιών που ασχολούνται με την εστίαση αποφάσισαν να στρώσουν ένα μεγάλο τραπέζι ώστε να γιορτάσουν τον ερχομό της άνοιξης. Χρησιμοποίησαν τετράγωνα τραπέζια που τα τοποθέτησαν το ένα δίπλα στο άλλο. Σε κάθε ελεύθερη πλευρά στο κάθε τραπέζι θα καθίσει μόνο ένα άτομο. 

1. Μεταβείτε στη δραστηριότητα Γιορτή της Άνοιξης που θα βρείτε εδώ.
(https://www.geogebra.org/m/knycchw2)

2. Μπορείτε να μετακινήσετε τον δρομέα n σε διάφορες θέσεις ώστε να παρατήρησε τη διάταξη των τραπεζιών. 
Απάντησε στις επόμενες ερωτήσεις:
(α) Μετακινήστε τον δρομέα στη θέση n=5. Πόσα άτομα χωράνε στο τραπέζι αν χρησιμοποιηθούν μόνο 5 τετράγωνα τραπέζια;
    (i) 10
    (ii) 20
    (iii) 12
    (iv) τίποτα από τα προηγούμενα
(β) Μετακινήστε τον δρομέα στη θέση n=8. Πόσα άτομα χωράνε στο τραπέζι αν χρησιμοποιηθούν μόνο 8 τετράγωνα τραπέζια;
    (i) 16
    (ii) 18
    (iii) 32
    (iv) τίποτα από τα προηγούμενα
(γ) Μπορείτε να βρείτε πόσα άτομα χωράνε στο τραπέζι, αν χρησιμοποιηθούν μόνο 10 τετράγωνα τραπέζια, χωρίς να τα μετρήσετε;
    (i) 22
    (ii) 40
    (iii) 10
    (iv) τίποτα από τα προηγούμενα
Εξετάστε αν η απάντησή σας είναι σωστή μετακινώντας τον δρομέα στη θέση n=10.
(δ) Πόσα άτομα χωράνε στο τραπέζι αν χρησιμοποιηθούν 100 τετράγωνα τραπέζια; 
    (i) 400
    (ii) 200
    (iii) 202
    (iv) τίποτα από τα προηγούμενα
(ε) Πόσα άτομα χωράνε στο τραπέζι αν χρησιμοποιηθούν x τετράγωνα τραπέζια; 
    (i) 4x
    (ii) 4x-2
    (iii) 2x+2
    (iv) τίποτα από τα προηγούμενα
(στ) Αν τελικά γύρω από το μεγάλο τραπέζι κάτσουν 532 άτομα πόσα τετράγωνα τραπέζια θα έχουν χρησιμοποιηθεί;
    (i) 133
    (ii) 265
    (iii) 130
    (iv) τίποτα από τα προηγούμενα
(ζ) Αν x είναι το πλήθος των τετράγωνων τραπεζιών που χρησιμοποιούνται και y το πλήθος των ατόμων που θα κάτσουν σε αυτά τα τραπέζια, χωρίς να παραβιαστεί ο κανόνας του ενός ατόμου σε κάθε ελεύθερη πλευρά, η σχέση που συνδέει αυτές τις μεταβλητές αποτελεί κατά τη γνώμη σας συνάρτηση; Αιτιολογήστε την απάντηση σας.
 
(η) Συμπληρώστε τον παρακάτω πίνακα:
Πλήθος τραπεζιών x   5   8   10   100   200    265
Πλήθος ατόμων y

Πίνακας τιμών μιας συνάρτησης λέγεται ένας πίνακας που περιέχει ζευγάρια τιμών x,y που επαληθεύουν μια συνάρτηση. 


Δραστηριότητα 3: Τα τετράγωνα της τύχης
Σε ένα παιχνίδι τύχης υπάρχουν 16 τετράγωνα και ένα buzzer. Ο παίκτης πατάει μια φορά το buzzer και ορισμένα από τα τετράγωνα χρωματίζονται πράσινα, με τυχαίο τρόπο. Ο παίκτης πριν ξεκινήσει το παιχνίδι έχει 100 πόντους. Για κάθε τετράγωνο που θα γίνει πράσινο ο παίκτης παίρνει 10 πόντους. Για κάθε τετράγωνο που θα μείνει λευκό ο παίκτης χάνει 2 πόντους.
1. Μεταβείτε στη δραστηριότητα Τα τετράγωνα της τύχης που θα βρείτε εδώ.
(https://www.geogebra.org/m/gywz47uv)

2. Απάντησε στις επόμενες ερωτήσεις:
(α) Αν ένας παίκτης πατήσει το κουμπί και κανένα τετράγωνο δεν πάρει πράσινο χρώμα, τότε οι πόντοι του παίκτη θα είναι: 
    (i) 0
    (ii) 68
    (iii) 100
    (iv) τίποτα από τα προηγούμενα
(β) Αν ένας παίκτης πατήσει το κουμπί και ένα τετράγωνο πάρει πράσινο χρώμα, τότε οι πόντοι του παίκτη θα γίνουν:
    (i) 100
    (ii) 80
    (iii) 110
    (iv) τίποτα από τα προηγούμενα
(γ) Αν ένας παίκτης πατήσει το κουμπί και δύο τετράγωνα πάρουν πράσινο χρώμα, τότε οι πόντοι του παίκτη θα γίνουν:
    (i) 92
    (ii) 120
    (iii) 72
    (iv) τίποτα από τα προηγούμενα
(δ) Αν ένας παίκτης πατήσει το κουμπί και δέκα τετράγωνα πάρουν πράσινο χρώμα, τότε οι πόντοι του παίκτη θα γίνουν:
    (i) 88
    (ii) 200
    (iii) 188
    (iv) τίποτα από τα προηγούμενα
(ε) Δοκιμάστε την τύχη σας!!!
Κάθε μέλος της ομάδας σας πατάει από μια φορά το buzzer. 
Συμπληρώστε σε πίνακα πόσα πράσινα τετράγωνα έφερε ο κάθε παίκτης, πόσους πόντους κέρδισε, πόσους έχασε και ποιο είναι το σκορ του.


(στ) Αν ένας παίκτης πατήσει το κουμπί και x τετράγωνα πάρουν πράσινο χρώμα, τότε οι πόντοι y του παίκτη θα γίνουν:
    (i) y=100+10x
    (ii) y=2x+68
    (iii) y=12x+68
    (iv) τίποτα από τα προηγούμενα
(ζ) Αποτελεί η προηγούμενη ισότητα συνάρτηση; Αιτιολογήστε την απάντηση σας.
  
Δραστηριότητα 4: Πόσα σπίρτα; (Αυτοαξιολόγηση)
Με 4 σπίρτα κατασκευάζουμε ένα τετράγωνο. Χρησιμοποιώντας επιπλέον σπίρτα φτιάχνουμε και άλλα τετράγωνα το ένα δίπλα στο άλλο, τέτοια ώστε ανά δύο να έχουν μια κοινή πλευρά.
1. Μεταβείτε στην δραστηριότητα Πόσα σπίρτα; που θα βρείτε εδώ. 
(https://www.geogebra.org/m/ahs7eehr)

2. Μπορείτε να μετακινήσετε τον δρομέα n σε διάφορες θέσεις ώστε να παρατήρησε τη διάταξη των σπίρτων και τα τετράγωνα που σχηματίζονται. 
Απάντησε στις επόμενες ερωτήσεις:
(α) Μετακινήστε τον δρομέα στη θέση n=4. Πόσα σπίρτα χρειάζεσαι για να φτιάξεις 4 τετράγωνα;
    (i) 16
    (ii) 13
    (iii) 14
    (iv) τίποτα από τα προηγούμενα
(β) Μετακινήστε τον δρομέα στη θέση n=10. Πόσα σπίρτα χρειάζεσαι για να φτιάξεις 10 τετράγωνα; 
    (i) 31
    (ii) 40
    (iii) 30
    (iv) τίποτα από τα προηγούμενα
(γ) Μπορείτε να βρείτε πόσα σπίρτα χρειάζονται για να φτιάξετε 15 τετράγωνα, χωρίς να τα μετρήσετε;
    (i) 45
    (ii) 46
    (iii) 60
    (iv) τίποτα από τα προηγούμενα
Εξετάστε αν η απάντησή σας είναι σωστή μετακινώντας τον δρομέα στη θέση n=10.
(δ) Πόσα σπίρτα χρειάζεσαι για να φτιάξεις x τετράγωνα; 
    (i) 4x
    (ii) 3x
    (iii) 3x+1
    (iv) τίποτα από τα προηγούμενα
(ε) Πόσα σπίρτα χρειάζεσαι για να φτιάξεις 52 τετράγωνα; 
    (i) 156
    (ii) 157
    (iii) 207
    (iv) τίποτα από τα προηγούμενα
(στ) Με 100 σπίρτα πόσα τετράγωνα μπορείς να φτιάξεις;
    (i) 100
    (ii) 25
    (iii) 33
    (iv) τίποτα από τα προηγούμενα
(ζ) Συμπληρώστε τον παρακάτω πίνακα τιμών:
Πλήθος τετραγώνων x  4  6  8  10
Πλήθος σπίρτων y                   61  100  145

Δραστηριότητα 5: Πόσα είναι τα σημεία; 
1. Μεταβείτε στην δραστηριότητα Πόσα είναι τα σημεία; που θα βρείτε εδώ.
(https://www.geogebra.org/m/fjbygnyn)

Μετακινήστε το δρομέα σε διάφορες θέσεις ώστε να δείτε πως μεταβάλλετε ο αριθμός των σημείων στην παραπάνω διάταξη. 
(α) Μετακινήστε το δρομέα σε κατάλληλη θέση ώστε να εμφανίζονται 3 σειρές σημείων. Πόσα σημεία συνολικά εμφανίζονται;

(β) Μετακινήστε το δρομέα σε κατάλληλη θέση ώστε να εμφανίζονται 5 σειρές σημείων. Πόσα σημεία συνολικά εμφανίζονται;

(γ) Μπορείτε να βρείτε τη συνάρτηση που περιγράφει τον αριθμό των σημείων που θα εμφανιστούν συνολικά σε x γραμμές;


Λίγη βοήθεια… πριν τη βοήθεια…
Αλλάξτε τις θέσεις των πράσινων σημείων ώστε να δημιουργηθεί ένα άλλο σχήμα που ευνοεί τον υπολογισμό. 
Για περισσότερη βοήθεια επιλέξτε το κατάλληλο κουτί επιλογής. 
